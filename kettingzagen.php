<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <p>Een kettingzaag bestaat uit drie delen:

Motor: de benzinemotor moet gestart worden met een startkoord (als bij een motormaaier). De motor drijft een kettingrondsel aan, dat zorgt dat de ketting gaat ronddraaien. Bij een elektrische kettingzaag dient men op een knop te drukken om de motor te starten.
Zaagblad: het zaagblad of "zwaard" zit aan de motorbehuizing vastgemaakt. Het zaagblad heeft over de hele lengte een groef. De functie van de groef is tweeledig. Enerzijds zorgt de groef ervoor dat de ketting rechtuit blijft lopen. Anderzijds zorgt de groef voor vervoer van olie, die de ketting smeert. De groef moet voldoende diep zijn, en vrij zijn van vuil en zand. Dit alles om de ketting er niet uit te laten lopen. Het blad mag niet beschadigd zijn en er mogen geen bramen op zitten.
Zaagketting: een schakelketting met zaagtanden, ook wel beitels genoemd. Een zaagketting bestaat uit drie onderdelen: de zaagtand, de dieptesteller en de aandrijfschakel. Deze zijn met elkaar verbonden door verbindingsschakels. De zaagtand doet het werk. Deze beitelt het hout uit de zaagsnede. De dieptesteller bepaalt de diepte waarmee de zaagtand door het hout gaat. Staat deze te hoog afgesteld neemt de zaagtand bijna geen hout mee. Staat deze te diep afgesteld kan de zaagtand vastlopen in het hout (ook wel 'agressief' genoemd). De aandrijfschakel loopt door de groef van het zaagblad. Hieruit haalt hij olie om de ketting te smeren.
Een kettingzaag is onnauwkeurig en levert een vrij brede en rafelige zaagsnede op, maar is door zijn handzaamheid en lange zaagblad uitermate geschikt om gehele bomen om te zagen of tot brandhout te verwerken. De omgezaagde bomen worden daarna soms in zagerijen met lintzagen of cirkelzagen tot planken verwerkt, omdat deze een nettere zaagsnede geven.</p>

<img src="images/kettingzaag.png" alt="kettingzaag">
</body>
</html>